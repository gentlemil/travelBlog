1. 8/03/2016 Kuba
Leżę na karimacie już pół godziny. Jest tyle gwiazd, że o mały włos a dostałbym od nich dałna..
Szkoda, że jako przykładny Cebulmistrz na wyprawę na koniec świata nie wziąłem porządnego aparatu. Well played Jaukb, well played.
Budźcie się do życia pierwotniaczki, a ja tymczasem ułożę swe lico do snu! (dla niewtajemniczonych Nju Zelanda jest daleko i jest wszystko do góry nogami).
Wstawiłbym jakieś zapierające dech w piersiach i zatrzymujące na kilka sekund bicie serca zdjęcia. Zaś czuję, że robiąc zdjęcia telefonem obrażam ten kraj w bardziej ofensywny sposób niż wynajęty hejter w internecie.
Kłaniam się i całuję rączki pięknych naszych dam, Jaukb vel Pimpo.

P.s. Mogą wystąpić błędy stylistyczne oraz interpunkcyjne za które nie przeproszę bo mi to obojętne.

2. 10/3 K
Tymczasem jak Wy przekręcacie się na drugi bok i śni się Wam lepsza dobra zmiana Miłoszek najprawdopodobniej (mam nadzieję) wylądował. Ja bawię się w Michała Anioła, tudzież zwykłego Pana Mietka i maluje "swoją" luksusową posiadłość.
(tak mieszkam w takim domku dawniej należącego do hobbitów)
Pozdrawiam cieplutko bo słyszałem, że w Polszy zimno.

P.s. Wczoraj tak zajarałem sobie plecy, że ledwo mogę stać i leżeć i myśleć i chodzić.. Wiecie o co chodzi.

3. 10/03 M
Zgadza się, wylądowałem i siedzę na dworcu w Auckland. Ludzie się na mnie patrzą, nie wiem czy że względu na plecak czy moja minę. Jakub nie kłamie, jest gorąco. Przedstawiam wam mojego nowego kumpla z samolotu, który leciał z Tajwanu do rodziny. Śmieszek.

4. 13/03 K
No i stało się! Spotkaly się.
Co prawda było to dwa dni temu. Zapomniałem wrzucić tego jakże pamiątkowego zdjęcia uwieczniajacego wybitnych podróżników i laureatów wielu literackich oraz dziennikarskich nagród, których wymieniać nie muszę bo musiałbym założyć osobny wątek.
Miejmy nadzieję, że połączone siły przyniosą nam upragnionego Pulitzera albo chociaż nominacje do Fryderyków.
Chodź z takimi twarzami możemy liczyć co najwyżej na paszport Polsatu..

Dobranoc robaczki ;)

5. 14/03 K
Wstawać nicponie!

Garstka zdjęć z dzisiejszej polunchowej wycieczki!
Zapakowałem misia w teczkę i wyruszyłem ku przygodzie. Pech chciał, że znalazłem magiczny spocik 20 min piechotą od własnego nosa i nawet nie zdążyłem się nacieszyć wyprawą.

Piąteczki dla Was!

P.s. Poziom sztuki fotografowania: plastuś.

6. 16/03 M
Kochane misie!
Wolontariat jest fajny, rodzina u której urzęduję wspaniała ale jednak trzeba było pojechać gdzieś w nieznane rejony. Z plecakiem, wodą i kanapką z masłem wybrałem się na słynne czarne plaże na #Piha. Autostop w Nowej Zelandii to prawdziwy raj, jest lepiej niż w Radomiu. Po nie całej minucie siedziałem juz i jechałem w dobrym kierunku. Później zgarnął mnie malezyjczyk, który już zabrał mnie na samą Piha Beach, która słynie z pięknych fal i zawodów serferskich. Polecił mi też odwiedzenie Regionalnego Parku z zajebistym wodospadem ale dupy to on nie urywał; p
I tak po całym dniu, czerwony i rozgrzany cały siedzę na tarasie, piję wino #Rapaura i uśmiecham się sam do siebie.
Pozdrawiam u całuję 

7. 19/03
Dobranoc gamonie!
Jako że żywimy do Was szczerą i głęboką nienawiść, zdecydowaliśmy się zepsuć co niektórym dzień i pokazać jak aktualnie wygląda nasza sytuacja na antypodach.
Dzisiejszego pięknego i słonecznego dnia obudzilismy się z myślą, że znów trzeba iść na tę zapyziałą uczelnię... ale porzucilismy grzeszne myśli i oddalismy się naszemu jedynemu obowiązkowi (czyt. opierdalanie się chilli leżenie maćkiem do góry). Po spotkaniu w Sunnyvale na przedmieściach Auckland wyruszyliśmy na niecną wyprawę zachodnim wybrzeżem. Wyladowalismy na plaży Karekare gdzie uwaga, uwaga piach jest CZARNY jak płuca krakusa. Po zjedzeniu lembasa z bezglutenowym hummusem babagsnoush postanowiliśmy zmienić miejsce. Zgadnijcie kto mógł się zlitować nad dwoma cebularzami z plecakami, wyglodzonymi i spragnionymi. Oczywiście byli to wyslannicy Wladimira prosto z dalekiej Syberii. I tak oto obejrzeliśmy zachód słońca, namiot rozbiliśmy w linii prostej w odległości 20m od Morza Tasmana i dokonczylismy humus wraz z premium quality niemiecką technologią.
Do usłyszenia i całujemy.
Wasze hobbity - Frodo i Gandalf

8. 21/03 
Juhuuuu! Nie spodziewaliśmy się, że zabierzemy aż tyle dusz, które są w stanie wytrzymać tę biedę umysłową i czytać nasze posty. Cytując za Rysiem z Klanu "choć mamy mordę nie w tamburyn" nie odstraszyło to Was! Gratuluję.
Z tej okazji nie zrobiliśmy żadnego konkursu, nie rozdamy darmowych wejściówek, nie rozdamy 100 breloczków i smyczy z naszym logo bo ich nie mamy, nie wręczymy bonów na zakupy w Żabce oraz nie wyślemy Wam pocztówek (mamo, tato, siostro, bracie, wujkowie i ciocie, kuzynki, kuzynie, babcie i dziadzie- Wam wyślę <3). Dlatego wybacz Krystianie Lisowicz, byłeś 300! Jednakże zważając na nasze chude budżety i chęci wygrywasz jedynie satysfakcję z naszej radości. ;)
Pozdrawiamy i kłaniamy się. Redaktorzy. Hehe.

9. 24/03
A na pytanie czemu nie ma prądu na całym osiedlu, odpowiedzieli mi z uśmiechem na twarzy: "Don't worry, that's Auckland. That's New Zealand" :D .
Więc siedzę szczęśliwy, że bateria w telefonie jeszcze działa, świeczki są, czołówka założona, i pakiet internetu w telefonie jeszcze posiadam.
Dzień dobry wszystkim, miłego dnia życzę wam ja i kot!

10. 26/03
Moi drodzy.
Przyszła smutna i bolesna chwila. W dniu dzisiejszym chcieliśmy oficjalnie pożegnać pełne przepychu święta wielkanocne. Były to święta przepełnione grzechem obżarstwa. Dziś jednak nastała nowa era. Nie załamuje się jednak tylko gotujemy 4 ostatnie jajka do których mamy tylko sól. Przygotowujemy 15 tradycyjnych wielkanocnych czerstwych bułek z najtańszą 'szynką' i dipem do nachosów (też dość tanim) i zaczynamy ucztę!

Majonez kielecki będzie się nam śnił po nocach.
Dobry wieczór, nicponie. Pat i kot.

11. 28/03
Ostatnio Jakub pisał pożegnanie czas i na mnie. Ostatnio sporo zmian. Postanowiliśmy z Jakubem zamienić tradycyjny Polski żurek na tosty z sosem bbq jak również zmienić trochę klimat.
Miałem w planach pozostać w okolicy przez najbliższy miesiąc i rozstać się z tym zwyrolem, jednak sytuacja zmieniła się o 180 stopni w ciągu jednego dnia. Jak cześć z was wie Jakub posiada wizę working holiday a ja tylko turystyczną na której ni chuja, nie da się pracować. Nikt tutaj obcej osobie za bardzo pieniędzy pod stołem nie chce podawać jak to w naszym pięknym kraju bywa. Jednak skontaktował się ze mną ze mną pewien pan, który powiedział ze jest w stanie pomóc mi dostać swego rodzaju wizę sezonową - pracowniczą (po moich sporych poszukiwaniach i kilku załamaniach nerwowych). Warunkiem było jak najszybciej pojawić się na wyspie południowej. I tak, musiałem spakować szybko wszystkie rzeczy i w niedziele wielkanocną wyruszyć z Auckland w kierunku Wanaka.
Nastał czas pożegnania. Niestety moja Pani, Anna-Maria, wspaniały host, u której spędziłem moje pierwsze dwa tygodnie nie była w stanie się ze mną pożegnać osobiście. Wyjechaliśmy z Kubą bez pożegnania. Dwa dni wcześniej mieliśmy BBQ. Spędziliśmy wieczór w towarzystwie rodziny oraz znajomych Anny-Marie oraz Luqmana (na zdjęciu), który też tam mieszkał. Nie posiadam niestety żadnego ciekawego zdjęcia żeby wam ja przedstawić. Jednak mam nadzieję, że uda wam się spotkać tak otwartych ludzi w swoim życiu. Pozdrawiam ich serdecznie i nadzieję, że uda mi się z nimi jeszcze spotkać w tym roku! Ściskam Was!
Następny post będzie związany z drogą do Wellington, podróży promem oraz wizytą w Christchurch! Trzymajcie się 

12. 29/03
Co raz bliżej celu. Z Christchurch zabrała nas dwójką backpackersów z Belgii. Europa da się lubić :) !

Ajajaj dużo się działo dniami ostatnimi w obozie Szarmanckich Okoni. Wyruszyliśmy na południową wyspę z zadaniem odnalezienia Pierścienia ale jak na razie to znaleźliśmy tylko tanie frankfurterki za 3$ i tanie piwko "z niemiec".
Na początku wyruszyliśmy z Auckland do Wellington. Ponad 600 km w jeden dzień. Najlepsze los zostawił nam na koniec. Mianowicie JJ-a (czyt.dżejdżeja). Gdy koło godziny 18 traciliśmy nadzieję na sukces w tym dniu, zatrzymał się on. JJ.
- Where are you going?- zapytał Miłosz z udawanym akcentem z Texas.
- Wellington- odparł JJ.
W powietrzu czuć było woń przygody, ryb i smierdzacych skarpet po całym weekendzie wędkowania.
Pakując plecaki do bagażnika JJ zagadał z dziwnie znajomym akcentem:
- My name is Jarek.
- Jarek? Z polski?- zapytał zdziwiony Miłosz.
- Do kurwy nędzy! Polacy! -wykrzyknął podekscytowany JJ.
Tak to były te słowa które zawsze się słyszy spotykając polaka zagranico. Okazało się, że JJ to Jarek Jurasz (pozdrawiamy Madziu <3) i mieszka w Wellington od 13 lat. Miła niespodzianka na koniec męczącego dnia. Przekimaliśmy się na 'squacie trauguttowskim' tylko, że w stolicy Nowej Zelandii i o 4 rano ruszyliśmy na prom.
Gdy dojechaliśmy do Christchurch spotkaliśmy się że znajomą Miłosza Roisin (Best wishes Roisin and thank you again!!) i pojechaliśmy odwiedzić jej rodziców. Spędziliśmy niesamowicie wesoły w wieczór. Jej rodzice pochodzą z Irlandii i są urodzonymi śmieszkami.
Na następny dzień (czyli dziś) obudziliśmy się jak zwykle z planem 2 h po budziku i ruszyliśmy w stronę Wanaki i Cromwell. W tej chwili jedziemy z sisiulką z Francji, która nieświadoma, że o niej pisze nuci bohemian rapsody.

Pozdrawiamy my i nasz JJ.

13. 30/03
Cóż mogę wam powiedzieć. Jakub zdupcył mi do Wanaka a ja siedzę w winiarni i do soboty cieszymy się widokami. Zasięg słaby, około 20 osób przyjechało juz na zbiory ( a to dopiero połowa), czekam na odpowiedz z urzędu imigracyjnego i zobaczymy co będzie dalej. Żyje z dnia na dzień, śpię w aucie (nie swoim), poznałem wspaniałych Polaków- Jacka i Klaudię (pozdrawiam!). Jest super! Wstawiamy kilka zdjęć z trasy do Wanaka, jeziora Takapo oraz jeziora w Cromwell!

Aaa, i jeszcze jedno. Nigdy nie widziałem tyle gwiazd na niebie jak w tym momencie, żałuję, że nie mogę wam tego pokazać...

14. 30/03
Jak już Miłoszek wspomniał, zadupcyłem do Wanaki. Niewątpliwie jest to najpiękniejsze miejsce w jakim w życiu byłem, a najlepsze jest, że mało co tu zobaczyłem. Szwędałem się to tu, to tam i o mały włos nie dostałem pracy jako barista (ohohoho) w fancy knajpie. Dziouszka mnie poprosiła o zrobienie kawy (flat łajt- żeli papą). Zrobiłem. Zapytała jak opisałbym creme na kawie. Tu zbaraniałem bo pojęcia nie mam. Nawet jak mam to nie znam takich słów po angielsku. Więc powiedziałem, że jest GIT, co chyba niezbyt ją ucieszyło.
Porzucając marzenia o zostaniu znanym baristą załatwiłem sobie pracę robola i jutro idę zobaczyć co trzeba zrobić. ;)
Żeby nie było wrzucę kilka zdjęć z dziś. Magia!

15. 1/04
Czy to park? Czy to las? Ależ skąd! No przecież, że jest to pole do gry w frisbee golfa..

16. 3/04
Pronto mordy!
Ostatnimi dniami nic nie piszemy bo nie mamy o czym! Przynajmniej ja nie mam ;D Miłoszek mieszka z gromadą backpackersów, więc może coś się dzieje w kraju kwitnącego winogrona.
Z mojej strony mogę rzec, że po niezbyt długich ale intensywnych poszukiwaniach wylądowałem w całkiem przytulnym miejscu pracy. Oczywiście jako robol ale wszystko bez stresu i z widoczkiem na cały zachodni pas górski. Baja.
Dzisiaj miałem ambitny plan wyjść w góry (jako, że niedziela dniem wolnym jest) ale oczywiście życie po raz kolejny mi pokazało środkowy palec i zaczęło nadupcać deszczem od razu jak wyszedłem z domu. Po godzinie leżakowania i ślinienia się na myśl o schabowych i pierogach wyszedłem pomimo deszczu na małą górkę o wdzięcznej nazwie Mt. Iron. Było mało. Pogoda zmienia się tu co godzinę, więc słońce zaświeciło na dobre. Pożyczyłem kajak od rodzinki u której mieszkam i popłynąłem na małą wysepkę Ruby Island, gdzie okazało się, że byłem jedynym człowiekiem. Same elfy i krasnoludy. Po kilku h taplania się w wodzie, wypadaniu z kajaka i w konsekwencji prawie dostaniu hipotermii siedzę pod kołdrą w polarze i wdupcam ciastka firmy, której nazwa sama daje do zrozumienia jakiej jakości produktu się spodziewać, "budget".
Przybijam piątki. Jaukb vel Pimpo. 

17. 5/04
Dobry wieczór!
Nie mogę się nie zgodzić z Jakubem, to co się dzieje tutaj, w kraju drugiej i białej chmury jest zmienne jak tutejsza pogoda. Pimpek wrzuca zdjęcia różnych tabliczek a u mnie jest tylko jedna "shotting in progress". Prawie jak na szpitajnej1. Spanie w namiocie jest bardzo przyjemne. Szczególnie w tej temperaturze. Zaczynam szanować krakowskich beji z dworca głównego. Ostatnio poza różnymi dzikimi rzeczami pijemy piwo i chodzimy na różne wycieczki. Jak nie Roys Peak Track to dzisiejszy Istmus Peak Track, a jak nam się nie chce to idziemy nad rzeczkę i pijemy piwko również. Do wzgladu na zdjeciach. Codziennie razem z back-packersami z Czech, Francji, Niemiec, Estonii, Arizony, oczywiście i Polski gramy w boule lub darty bądź freesby. Klasa. Nawet nie wiem kiedy miesiąc mi minął. Wszystko na zdjęciach. Sprawy imigracyjne dalej w toku, jesień nam kwitnie a umiejętności lingwistyczne rosną niczym mój piękny zarost. Pozdrawiam misie, wypicie za mnie jakąś banie bo ja tu wódy nie mam a dla kurażu nie odmówiłbym. Całuję!

18. 6/04
W sumie to nic się nie stało ale obudziłem się przed momentem (mamy 7:00 rano) i niebo jest takie:

19. 13/04
Bążur!
Ostatnio dużo się działo i nie miałem głowy zupełnie do pisania czegokolwiek. Teraz też nie mam jak tak sobie myślę.
Tak czy inaczej, dni lecą zdecydowanie za szybko. Jak tylko jest chwila czasu to wypełniona jest od razu łażeniem gdzie tylko się da. W ostatni weekend wszedłem za śladami Miłoszka na Roy's Peak. Droga około 8km w górę, a potem droga krzyżowa dla kolan w dół. (nadal nocami słyszę, cichy szloch moich rzepek i więzadeł)
Tego jednak było mało i głupi pojechałem tego samego dnia na górę Rocky Mt i Diamond Lake. Widoki jak z pocztówek, nie da się tego pokazać jakimkolwiek aparatem. Tym bardziej, jak widzisz drogę przed i za Tobą. Za każdym razem jak się odwracasz popatrzeć na widok nie zmienia się z minuty na minutę, ale za każdym razem pozostawia uśmiech na twarzy i poczucie wolności.
Tak mi się wydaje. Jak nie to mnie sprostujcie. ;)
W niedzielę chciałem pójść rano na lekki spacer po wcześniejszym dniu męczarni. Po 4 h zdecydowałem, że chyba już czas wrócić do domu. Nie da się tutaj normalnie żyć. ;D

Ps. Nie. Nikomu psa nie ukradłem. To cudo mieszka ze mną pod jednym dachem.

Pps. Nie, nie mieszkam w budzie. ;)
#pokaznamswiat

20.13/04
Jakub wstawia zdjecia widoków to ja was pozdrowie z naszej kempingiwej kuchni. W zwiazku z obyczajowymi brudami jak prosił Jakub Gajek to powiem, że wino z lokalnych winogron działa a lokalne cycki (bo tutaj to eutopejskie) to spróbujemy w następnym odcinku może 

21. 17/04
PRONTO!
Jak tam życie sukulenty? Wszystko dobrze? Słonko świeci? Teraz Wy się będziecie z nas śmiać, że macie ciepło a u nas zima nam dupska przymarza. Tak czy inaczej, jest jesień. I to jaka! Wszystko przybrało barwy jak ostatnio w meczu Borussii Dortmund z Liverpoolem. Tak w ogóle to jak leci jakiś dobry meczyk to muszę wstać o 6:45 (!), żeby obejrzeć. Dzisiaj mecz o 1 w nocy..To mnie najbardziej irytuje. Mogę oglądać krykieta, ale rozumiem go równie dobrze jak inżynierię materiałową. HEHE
Pamiętacie jak pisałem, że tu się nie da normalnie żyć? To prawda. Ostatnio znowu pożyczyłem rowerek (muszę napisać zdrobniale, bo to chyba komunijny prezent) i udałem się na przejażdżkę! Miało to trwać wg. Google Maps 54min. Wróciłem po około 6h, jeżdżąc po szlakach w górach i kij wie gdzie jeszcze. Ale było tak niemożliwe ładnie, że nie dało się zatrzymać!

Szukam teraz pracy więc jakby ktoś coś wiedział, popytał to dajcie znać.

P.S. Zadupcałem sobie ścieżka ciesząc się, że nie muszę chodzić i jeszcze nie zaliczyłem gleby (co stało się 5 min później). Ocierając pot z czoła kolanami, schylony jak Kwazimodo napotkałem hamak. Hamak. Wypasiony hamak na środku szlaku. Wiedzą jak dbać o turystę. ;)
Jaukb vel Pimpo

22. 21/04
Dzień dobry wszystkim!
Zacznę od najważniejszej informacji, po 3 tygodniach czekania- dostałem WIZĘ! Mogę legalnie robić pieniądze w Nowej Zelandii, jednak w grę wchodzi tylko praca sezonową. I tak o to mieszkam obecnie w winnicy w przyczepie campingowej razem z Jackiem, Klaudia i Agą. Podrawiam serdecznie miśki. No i mamy grzejnik w środku, klasa.
Koniec zbiorów został zaakceptowany nagim przejściem. Nie żartuje :D Zdjęć nie wypada wstawiać publicznie. Później oczywiście bbq razem z całą ekipa, która pomagała przy zbiorach. Do zdjęć dołączam jedno z wczorajszego małego wypadu do Queenstown!
Całuje serdecznie!
Pimpo, jak tam u ciebie? 

23. 26/04
Ciekawostka na dziś. Sadzenie róży przy każdy rzędzie winogron (na zmianę po obu stronach) to jedna z tradycji winiarni na której pracuję. Co do symboliki to zdania są podzielone. Niektórzy twierdzą że oznaczają udany harvest czy coś w tym stylu a inni ze posadzono je tylko i wyłącznie po to by nas denerwować przy zdejmowaniu siatek. Osobiście skłaniam się ku opcji nr dwa.
Pozdrawiam z jesiennego Bendigo :)

24. 2/05
Bążur! Żumapel Klod!
(post z opóźnionym zapłonem)

Na zielonych polach winiarni w królestwie elfów zebrała się rada najmężniejszych i najodważniejszych obieżyświatów naszej ery. Po długich i wyczerpujących dyskusjach wybrano cel wyprawy oraz drużynę. Nazywaną od tego momentu Drużyną Cebuli.
Od razu po królestwie rozeszły się plotki, że oto Oni Cebulioni wyruszają na niebezpieczną wyprawę w sam środek Góry Ognia!
Powstały nawet pieśni typu :
"Idą oni Cebulioni,
Nie potrzebują żadnej broni,
Ich orężem jest swąd z japy,
Oby nie zaliczyli klapy..."
Tyle zapamiętałem z tych legendarnych pieśni, jednakże było ich setki.
Celem stał się tajemniczy I niezdobyty #CooplandTrack. Na szczycie czekało na nich ogromne niebezpieczeństwo. Niebezpieczeństwo opierdalania się na śmierć i dostania odleżyn od leżenia odwłokiem w gorących źródłach. Bez zastanowienia się, ku przerażeniu gawiedzi wyruszyli.
Po przybyciu setek staj dotarli do przerażającej góry.
Ciąg dalszy relacji nastąpi jak będzie nam się chciało. Jak nie, to nie będzie. ;)

P.S. Jesteśmy lepsi od Drużyny Pierścienia bo mamy kamerę hehe

Prowadził Cie, Jaukb Vel Pimpo oraz Miłosz Vel MiszMisz.

25. 15/05
Lubię burze, wiatr też mi nie straszny, ale nie chciałbym żeby z caravanu zostało mi tylko podwozie i łóżko na którym śpię... omnom omnom dobranoc!

26. 20/05
Leniwe bestie i nie publikujemy postów na bieżąco. Jadę autem razem z Jackiem i Klaudia do Jakuba wiec skrobne coś skromnie.
Weekend majowy spędziliśmy niestety mało patriotycznie. 6-osobowa ekipa pojechaliśmy na jeden z tzw. Great New Zealand Walks - Routeburn Track. Pogoda doskonała nie była, ale mimo wszystko udało się zdobyć szczyt. Uwiecznione zdjęciem z pięknym widokiem na chmury.
Tydzień później wyprawa Polska Czeska. Razem z naszym weganinem- Jirą, pojechaliśmy na Hooker Valley Track. Nie za wiele wam to pewnie mówi, ale polecam na przyszłość. 3 godziny wchodzenia po schodach i skałach, zieleni nie wiele, aby zobaczyć piękną panoramę z Mount Cook'iem. Szczęście sprzyjało, najwyższy szczyt tej wyspy uwieczniony, ani jednej chmury na niebie. Wieczorem z cebulą w kieszeni, znaleźliśmy darmowy camping w okolicach jeziora Pukaki. Raczylismy się tam tanim piwem i tania kiełbasa przy ognisku. Wschód słońca przegapilismy ale Klaudi udało się uwiecznić całe szczęście.
Jak widzicie nasze mordy wciąż nie służą do zabawy, ale wiedzie się nam dobrze. Jakub trochę chorował, próbowaliśmy go leczyć burcakiem, który upedzilismy z Jirą na winiarni, ale bez skutku. Ale burcak smakował, i działał.
A teraz wybieramy się na sobote i niedzielę do domku nad jeziorem Hawea gdzie będziemy siedzieć przy kominku pijąc wino i jeść pierogi, które sami lepilismy wczoraj.
Wypijemy dzisiaj wasze zdrowie, weekend juz zaczęliśmy. Buziaki! 

27. 30/05
Tadaaaam! Wyjątkowo nudny okres nam się trafił! Na taki sezon, że tak to ujmę wegetariańsko ogórkowy, powiemy Wam, że bujamy się po dzielni autem. AUTEM. Mamy auto. Kupiliśmy za piniondze. Mhm. To prawda. Zimny łokieć (prawy!). Otwarty szyberdach. A z głośników lecą prawilne pieśni opowiadające o wdziękach Pań oraz opisujące co to się nie działo w nocy poprzedzającą niedzielę. Oczywiście po polsku. Przegryzając cebulę niczym jabłko typu jonagold poprawiamy okulary marki rejaban widząc zachwyt w oczach lokalnych dzierlatek.

Tak.

Tak serio nasza Krystyna jest 2 lata młodsza ode mnie. Lata świetności ma już za sobą ale za to kompas działa jak rakieta. Kozak.

Dobra. Pije mleczko, oglądam wieczorynkę i idę kululu. Jutro znów trzeba załadować papier ścierny na maszynkę i z myślą ratowania świata zetrzeć 17 balkonów.

Aaaaa. Tak w ogóle ma ktoś jakiś znajomych w Melbourne albo Sydney?! HEHE ;]

28. 1/06
Wsystkiego najlepszego pysie z okazji Dnia Dziecka! Pamiętamy o was ale prezentów niestety nie mamy żadnych.
U was czerwiec, czyli sesja sir zaczyna a po drugiej stronie globu bardziej grudzień. Powoli przygotowywujemy się do świąt, i mam nadzieje, ze za kilka dni odwiedzi mnie św. Mikołaj. Chyba pierwszy raz w życiu mam nadzieje, ze dostanę jakieś przyzwoite ciepłe skarpety.
Dzisiaj oficjalnie rozpoczęliśmy długo oczekiwany <prunning>. Jeśli myślicie (tak jak jeszcze ja nie dawno), że praca na winnicy ogranicza się do zbiorów w blasku słońca to tak niestety nie jest ; D Wyrywamy gałązki, malujemy krzaczki, układamy łodygi. Kilka zdjęć o poranku o 8 rano dorzucam do kolekcji. Nie wiem ile stopni było, na pewno na minusie ale przynajmniej dzisiaj bez mgły.

Pozdrawiaaaam!

29. 12/06
Więc, nasza drużyna powierników złotej, okrąglutkiej, pyszniutkiej, warstwowej cebulki ruszyła w zimie (łi, u nas zima. Ludzi przybywa, żeby konkurować na luźne gacie, kolorowe deski i kto ma bardziej luźne podejście do wszystkiego) na najbardziej komercyjny i sławny szlak Nowej Zelandii, czyli Milford Sound. Krótki risercz (u nas w Nowej Zelandii tak się mowi) i wszystko wiemy. Wydamy sporo miejscowych pesos ale ludzie mówią, że warto.. to warto!
Na miejscu (oczywiście spóźnieni krakowskim zwyczajem) miły Pan pyta:
- A dzieciaczki mają raki?
- Niee- odpowiadają z wątpliwością dzieciaczki.
- A macie czekany i ciepłe ubrania?- dopytuje grubawy informator.
- Mamy ubrania!- z tryumfem odparły dzieciaczki.
Z nutą wątpliwości w głosie ale nadzieją w oczach pytamy co jegomość radzi. Wyrok mógł być tylko jeden, odpuścić sobie Milford i iść gdzieś indziej..
Podłamani wybraliśmy inny z Great Walks czyli Kepler Track (67km). W innej informacji okazało się, że jest tam teraz nawet więcej śniegu. Fajnie.

Zdecydowaliśmy, że idziemy do pierwszej hatki (15 km) i wracamy na drugi dzień. Jednakże dzieciaczki się obudziły rano z nowymi siłami i zapałem na przejście całej trasy! Podzieliliśmy trasę na 3 dni i poszliśmy dalej co było najlepszą decyzją jaką można było podjąć, bo dopiero wyżej zaczynały się widoki. I to jakie! Odpłaciły późniejsze bóle i konieczność wymiany kolan na nowe.

W bólu i cierpieniu udało się na szczęście wnieść wino na górę, by w chatce wypić zaledwie odrobinę i zasnąć przy ciepłym kominku. Zdjęcia wstawiamy, filmy zachowujemy na później. Oj, materiału na film jest co raz więcej.

Ściskamy was miśki, Miłosz & Jakub

30. 13/06
Euro przed pracą ;D

Za dużo rugby i krykieta.

31. 16/06
Siedzę z grupą Niemców. Mówią, że remis 1:1 będzie dobry. A ja uważam, że się po prostu boją. 

32. 17/06
Dzień dobry :)
Chciałem tylko podzielić się czymś miłym. Ostatnio musieliśmy wymienić opony w aucie bo były łyse jak ziomek z Brazzers. Po pracy poszedłem odebrać auto i jaki mały miły gest może poprawić Ci humor.
Ziomeczki na siedzeniu pasażera zostawili... prezent z cukieraskami i notsikiem. ;D
Później się okazało, że dali nam więcej niż sami się spodziewali bo zamiast 3, wymienili nam 4 opony na nowe.

Prócz tego to przyszedł smutny czas rozstania z Wanaka (Jaukb). Mój boss jest zbyt zmęczony, żeby brać więcej projektów. Co nie dziwi mnie za bardzo bo kolo pracował przez 2 miesiące, 15h dziennie. Bez. Dnia. Wolnego.
Także przyszły tydzień będę jeszcze serdecznie malował balkony w hotelu i później długa do Christchurch!

Piąteczki i miłych ostatnich minut piątku ;)

P.s. Tak. Prosto z pracy zdjęcie.

33. 6/07
8h. 2 strony znaku. 2 łokitoki. -3 stopnie z rana. Stary zbok z drugim łokitoki. Stop&Go. Miliard aut.
Praca marzeń ;) #całeszczęściejesteminżynierem

34. 9/07
Okoń M razem z Brice'em i Courtney na wycieczce w Christchurch. Udało się spotkać z dawnymi znajomymi, poznać jedną Polkę, zobaczyć ocean a nawet pomachać Obamie. Zdjęcie krzywe i z ziemniaka ale słońce raziło.
Zima nam nie straszna tutaj, jest pięknie!

35. 12/07
Wiecie, że już minęły 4 miesiące od mojego wyjazdu? Czas mega szybko leci. Ostatnio spore przymrozki, snieg wciaz w gorach, tyłki nam marzną przez co później zaczynamy robotę. Na zdjęciu przedstawiam wam siebie w pracy w roli Picasso gdzieś w bloku czwartym. Tak, tak, wiem, w Polsce upały 

36. 14/07
Czasem jakas odmiana w pracy i dadzą hilux'em pojeździć w tej pracy.
Sweet assss!

37. 17/07
Pierwszy mecz rugby na żywo i od razu porażka! Canterbury przegrali z kimś tam z Australii całe 33-10. Bardzo jednostronne spotkanie ale przynajmniej widziałem kilku All Blacks na żywo. Wohoo!
Jakby nie to, że mecz był nudny to byłoby świetnie! ;))

38. 20/07
Szef mi powiedział, że pachnę jointem.
God, bless new zealand!

39. 22/07
Przyjechałem 29 marca do winnicy gdzie pewien Pan miał mi dać pracę i pomoc z dostaniem wizy pracowniczej. I tak minęły mi ponad 3.5 miesiące. Zaczynać od zbiorów aż po prunning. Sporo się działo w tym czasie i za nic nie zamienilbym tego na siedzenie w sali wykładowej czy klikanie w klawiaturę.
Wczoraj pożegnaliśmy się ze wszystkimi i pojechaliśmy nad ocean, bo... czemu nie :D
Kuba siedzi i pracuje jeszcze w Christchurch a ja podróżuje z Jackiem i Klaudia przez najbliższe dni. W poniedziałek poznamy rodzinę u której spędzimy najbliższe dni na woofingu.
Omarau w Canterbury pozdrawia, foki i pingwiny na plaży tez pozdrawiaja, ocean tez pozdrawia. I wiecie co? Pięknie jest tutaj. Wczoraj jeden rozdział się zakończył, ale rozpoczął się następny.

Kuba, podziel się zdjęciem od ciebie z roboty w porcie!

40. 4/08
W Polsce też spadł śnieg?

41. 11/08
Koniec pracy. Uczucie porównywane przez wielkich poetów renesansu z uczuciem wygrzebania z zębów kawałka jedzenia, znalezienia WiFi na polu nieprzyjaciela czy też zaskakujące znalezienie szlaletu miejskiego niczym pokoju marzeń na 3 piętrze Hogwartu. Piękne 6 miesięcy wypełnione radosnym wstawaniem rano z tym samym, obcym dla wszystkich dookoła, a tak dobrze znanym w Polsce, słowem zaczynającym się na "k", a kończącym się na "urwa" na ustach. Powolnym przygotowywaniem śniadania i znów pojawiającym się, dobrze znanym słowem po zerknięciu na zegarek.
6 miesięcy, 1 wieś, 1 miasteczko,1 miasto, 11 różnych pracodawców. Malowałem, nosiłem płyty, miałem przyjemność być operatorem teczek, byc ogrodnikiem, zamiatać wodę na budowie, być znakiem drogowym, tłuc szyby, stawiać ogrodzenia, wozić wózkiem widłowym toitoie, nocami zapinać łańcuchami ciężarówki z dużymi ciężarami (eeee, macarena!).
Całkiem dobre doświadczenie. Przynajmniej wiem czego w życiu nie chce robić. Teraz już tylko plaże, palmy, drinki, wytatuowane maoryski i -5 w nocy w aucie. Przynajmniej przez najbliższy czas.
Miłosz właśnie umył pachy więc chyba dziś dzień mycia.. No trudno.

Pozdrawiam, brudny Jakub.

42. 17/08
Witajcie w naszej bajce, gdzie Miłosz ma WONSY jak antyczni kitajce,
Jeździmy po tym kraju i czujemy się jak w raju,
Mimo, że zimno nam dupale zmraża, nas to prawie w ogóle nie zraża,
Minus kilka w nocy, lodu kupa w sieni*, z widokiem rano na duchu jesteśmy podniesi,
Mewy jazgoczą od samego rana, dziś zagrzejemy wodę u tamtego Pana,
Auto nasze szybkie niczym stare luje, mam nadzieję tylko, że się nie zepsuje,
Pół połowy wyspy już za nami zostało, zobaczymy jutro co się będzie działo,
Póki co największy problem, jeśli jakiś mamy, to znaleźć miejscówkę gdzie dziś się wy...kąpiemy.

Także tego, minął tydzień podróżowania wschodnim i południowym wybrzeżem. Widoki jak z pocztówek.. szkoda nawet gadać.

Bą włajasz!!

*sieni- czyt. w aucie

43. 19/08
Cześć! Dla ciekawych, wąs w lepszej odsłonie.

44. 20/08
Pozdromordy! Dziś byłem barberem i ojebalem Miłoszowi włosy na głowie. Z Marka Mostowiaka, tudzież Dymirija Vasiliewa (znanego powszechnie w półświadku skoczków narciarskich) stworzyłem prawą rękę Sherloka Holmesa, Doktora John H. Watsona.

Czyż podobieństwo nie jest UDERZAJĄCE?!

P.s. Barberzy Krakowa i miast ościankowych miejcie się na baczności!

45. 25/08
Po tygodniu wylegiwania się w hotelu i picia darmowego piwa musieliśmy się pożegnać z ekipą i ruszyć naszym bolidem w drogę. Wykąpani, w świeżych majtach i skarpetkach ruszyliśmy zdobyć Fiordlandy. Jeden z najbardziej kapryśnych i najpiękniejszych regionów Nowej Zelandii. Kierunek- Milford Sound! Cebulowy portfel oraz brak sprzętu tj. raki czy czekany nie pozwolił nam wybrać się na słynny szlak. Zamiast tego poplynelismy z chińczykami łódką dookoła fiordów. Chciałbym umieć się tak cieszyć ze wszystkiego jak oni.. Następnego dnia ruszyliśmy w Routeburn Track co by poczuć się trochę jak Edmund Hillary. Przeszliśmy 7 km kiedy napotkalismy lawinę. Nie mogliśmy znaleźć dalszej części szlaku. Po zakopaniu się kilka razy w śniegu do pasa odpuscilismy. Ale ślizg na tyłku w dół był pierwszorzedny. Teraz zdobywamy zachodnie wybrzeże i lodowce. Do usłyszenia!
Miłosz and Jakub, dwa okonie.

46. 31/08
Facebook mnie pyta co słychać, a więc odpowiem. Aktualnie słyszę jakas gównianą muzykę w tv typu Sylwia Grzeszczak tylko w stylu Nowozelandzkim, wyuczone regułki zagadywania klientów i brzęk tłuczących się młodzieńczych marzeń o znalezieniu pracy w zawodzie po studiach. Jednym zdaniem.. czas na mycie się w Makdonaldzie.
Generalnie kończy się przygoda z wyspą południową. Za kilka dni pakujemy dupska oraz nasze auto Krystynę na prom (Łona zastanawiałby się pewnie czy to nie łódź albo katamaran, ale sprawdzone info to prom). Przez kilka dni wydaliśmy więcej pieniędzy na paliwo niż przeciętny Janusz na Harnasie w rok ale warto było. Wiemy już przynajmniej gdzie jest najpiękniejsza plaża na świecie i dlaczego nie jest to Jastarnia. Jej nazwa to Wharariki. Brzmi jak nowa nazwa piosenki Las Keczam jednakże to prawda. Polecamy jakby ktoś w pobliżu.
Generalnie jest sporo rzeczy które zapierają dech w piersiach i można się popłakać z zachwytu jednakże po pewnym czasie ociera się łzę i zaczyna znów oddychać. Czytaj.. kolejny miesiąc w raju przed Tobą. ;)

Jednym słowem opisując południową wyspę? BAJKA.

*tylko ta dobra, kolorowa. Nie buka czy gargamel. 

47. 4/09
Mamo wiem co będę robił w przyszłości.
Wiem, że chciałabyś żebym miał stabilną i dobrze płatną posadę, Wolcwagena w dizlu i wierną żonę ale zdecydowałem inaczej.
Postanowiłem, że zostanę elfem. A dokładniej Legolasem. Zapuszczam włosy, tlenie na biało i jutro zbieram patyki na strzały.
Zamiast codziennych lanczy i brifingów będę biegał z łukiem i ciupagą po lesie zbijając piątki z hobbitami i krasnoludami (choć wiadomo, że to okropne stworzenia są). Na kolacje zamiast kotleta z ćwikiełką będę zajadał lembasy. Zamiast grać w skłosza po pracy z szefem będę sobie zabijał orków z ziomkami z dzielni. Garnitur, jaki garnitur.. przywdzieję ultralekkie, nieprzemakalne ciuszki elfickie i kufajkę z oposów.
A tak w ogóle to wszystko dobrze.

P.s. Zbieram ziomków bo jakiś brodacz mi ostatnio powiedział, że jest impreza na mordorze i trzeba jakiegoś młodego pilnować, żeby za szybko nie odpadł, więc palec pod budkę. ;)

P.s.2 Co najlepsze to jest to samo drzewo na obu zdjęciach. ;D

48. 5/09
Nie całe dwie godziny i dojedziemy do Mordoru. Czas sie pozbyc pierscienia. A wy gdzie dzisiaj zmierzacie?

49. 6/09
Wyrzucilismy pierścień w Mordorze! Na dniach jedziemy do Shire, bo Frodo i reszta hobbitów imprezę dla nas szykują. Ploty chodzą, że już po zbiorach a wszyscy tu wiedzą, że Gandalf ma najlepsze fajkowe ziele!

Teraz mała ciekawostka, w filmie The Lord of the Ring nie pokazano szczytu Mordoru nie bez powodu. Dla Maorysów (rdzennych mieszkańców Nowej Zelandii) Mt Ngauruhoe jest świętą góra.

50. 9/09
Nie wierzę co widzę.
Siedzimy sobie w autku nad jeziorem Rotorua. Słońce zmierza ku zachodowi, przepiękne czarne łabędzie pływają w pobliżu brzegu oczekując choćby kawałka chleba. Nagle podchodzi dwóch mężczyzn urody azjatyckiej z dwoma siatkami zakupów. Co miało się okazać później, był to chleb. Mimo ewidentnych okrągłych, czerwonych znaków z przekreśloną ręką i łabędziem jeden z mężczyzn delikatnie rozchylil siatkę i wydobył paczkę chleba. Drugi nie chcąc odstawać w tyle skopiował zachowanie kompana. Tak stojąc przy brzegu i ciesząc się z napływających masowo i w pośpiechu łabędzi wrzucali kromka po kromce. Po 4 chlebie gdy już myślałem, że panowie nasycili już swe potrzeby wątpliwej pomocy zwierzetom, jeden z nich nie wytrzymał presji i wrzucił do jeziora całe pół chleba na raz...
Ja wiem chleb tani. Fajnie pokarmić sobie łabędzie ale to już chyba lekka przesada. ;D

51. 22/09
Siema Wszystkim! Nie napisac nic przez dwa tygodnie to przestepswo. Chcac opisac kazdy dzien, miejsca i emocje im towarzyszace musielibyscie spedzic kilka godzin na czytaniu (i wypic kilka litrow kawy) moich bez polotu wypocin. Oszczedze Wam tego dodajac po prostu wiecej zdjec i opisujac je dokladnie.
Ostatnie kilkanascie dni bylo dosyc intensywne. Zdobywanie Mordoru, moczenie tylkow w darmowych goracych zrodlach, odwiedziny Bilba w Shire czy przejazdzka po 90 Miles Beach to tylko kilka z rzeczy jakie robilismy. We wtorek sprzedalismy auto. Zamienilismy nasza kochanke Krystyne na szlachetniejszy srodek transportu jakim jest autostop a rarytasy jak ciepla owsianka o poranku czy makaron z cebula na bulki i fasole z puszki. Dach nad glowa zapewnia nam juz chinska firma o niemieckiej nazwie Hillman i jej poliestrowe tropiki.
Po sprzedaniu auta postanowilismy wybrac sie za wschodnie wybrzeze slynac z pieknej pogody i zlotych plaz - Coromandel Peninsula. Jakby to powiedziec, od dwoch dni pada, a prognoza pogody nie jest zbytnio obiecujaca. Tak wiec wybralismy sie na wolontariat do dwoch uroczych pań. Ciezko powiedziec zebysmy byli zabiegani niczym kelnerki na Oktoberfescie. Spimy w przyczepie campingowej, otaczaja nas lasy, mamy spa do uzytku. Jak pogoda pozwala to pracujemy w ogrodzie, a jak nie pozwala to nie pracujemy. Jestesmy cali I zdrowi, nawodnieni I najedzeni.
Za 19 dni opuszczamy Nowa Zelandie. Jest to mniej niz 3 tygodnie. Ciezko bedzie mi sie pozegnac z ta wyspa, zakochalem sie w niej na swoj sposob. Na szczescie nie jest to koniec wielkiej przygody. Do uslyszenia miski! Buziaki!

52. 25/09
Nowa Zelandia, albo inaczej mowiac Aotearoa. Tak, to po maorysku oznacza 'kraj dlugiej bialej chmury'. Od kilku dni ta chmura ni jak nie przypomina koloru bialego tylko jest zajebiscie szara i do tego deszczowa. Droga dojazdowa zalana i nieprzejezdna, grunt sie zsuwa i zasypuje drogi. Ale nie o tym mialem tu dzis nspisac. Od malego bylismy wychowani, ze zawsze nam smakowalo to co nasze Polskie. Ze do tego mamy przystosowane organizmy, bo wszystko inne nam szkodzi. Po zagranicznych koniakach to choorujemy, a polska wodka i pierogi to smakuja nam niezmiennie. Czego i wam zyczymy. Polski wieczor kulinarny, oblepilismy sie jak Christian na gigancie. Setka pierogow w roli glownej i pies. Smietany z Krasnystawu tylko brakowalo.

53. 13/10
Bo podstawa, to dobrze sie zamaskowac w publicznym parku. Nowa Zelandia pozegnana, pozdrawiamy z Australii! I gdzie te weze, gdzie te pajaki, ktore pokazywali w Discovery Channel?
54.
55.
56.
57.
58.
59.
60.
